---
title: "Cichy wstrząs"
subtitle: "Zaakcentuj dramatyczne chwile dzięki potędze ciszy."
date: 2025-10-07
author: "Manuel"
thumbnail: "en/blog/silent-aftershock/thumbnail.jpg"
---

## Co to takiego?

**Cichy wstrząs** *(ang. silent aftershock)* to jedno z najpotężniejszych narzędzi w filmowym projektowaniu dźwięku – **nie ze względu na to, co słyszymy, ale ze względu na to, czego brakuje.**  

Po eksplozji, wystrzale lub krzyku, dźwięk nagle znika, pozostawiając niemal całkowitą ciszę lub stłumione dzwonienie w uszach. Ta krótka pustka daje widzowi czas, by przetworzyć szok – odzwierciedlając w ten sposób dezorientację lub traumę bohatera. Gdy dźwięki powoli wracają – odległe krzyki, wiatr, opadające odłamki – każdy z nich wydaje się bezwględny i prawdziwy.

## Przykład filmowy

Efekt ten został wykorzystany w genialny sposób w filmie Quentina Tarantino ***Bękarty wojny (2009)***, podczas sceny w paryskim kinie. Wieczór zaczyna się od pełnej blasku premiery filmowej: radosna muzyka swingowa, brzęk kieliszków z szampanem, śmiech i błyski fleszy aparatów. Jest elegancko i wesoło, wręcz beztrosko.  

Ale gdy plan Shoshanny zaczyna się realizować, ten radosny pejzaż dźwiękowy nagle się rozpada. Rozbrzmiewają strzały, a muzyka urywa się w połowie nuty. Nastaje chwila złowrogiej ciszy, gdy ludzie uświadamiają sobie, co się dzieje — po czym wybucha chaos. Publiczność krzyczy, sala wypełnia się dymem i ogniem, a niedawny beztroski nastrój zamienia się w czysty horror.

**Ta cisza wyraża więcej niż jakakolwiek muzyka: to strach, dezorientacja i szok zamknięte w braku dźwięku.**

{{< iframe src="https://www.youtube.com/embed/hkzj8L5JT6U?start=110" title="Bękarty Wojny" >}}

## Do czego to wykorzystać?

Jako Mistrz Gry możesz użyć tej techniki, by wywołać u graczy silny emocjonalny efekt. Gdy dzieje się coś ważnego – potężne zaklęcie, nagła zdrada, eksplozja w samym środku bitwy – **wyłącz wszystkie dźwięki!**

Wycisz muzykę, zatrzymaj efekty tła i pozwól, by cisza zawisła nad stołem na kilka sekund. Kontrast między chaosem a pustką przemówi sam za siebie.

Po krótkiej pauzie przywróć delikatne dźwięki – szum wiatru, trzask ognia, niski pomruk w tle – by odbudować nastrój i pokazać, że świat wciąż istnieje, choć jest już jakoś odmieniony. Cisza działa jak emocjonalny **przycisk resetu**, pozwalając graczom naprawdę poczuć ciężar tego, co właśnie się wydarzyło.

**To nie tylko cisza – to opowiadanie historii poprzez nagłą pustkę.**

## Zrób to z Music Masterem!

{{< samplepanel sample="Silent Aftershock" >}}

{{< audio preload="false" src="sample.mp3" caption1="Końcowy efekt. Akcja zaczyna się około 0:20." caption2="'Bavarian Seascape' – Anonymus; 'Gunshots' – ShawnyBoy; 'Crowd Scream' – IENBA; 'Action Strike' – Rafael Krux" >}}

1. Z menu głównego wybierz opcję **"Create Cinematique..."**. Pojawi się okno asystenta technik filmowych.
1. Wybierz technikę **"Silent Aftershock"** klikając przycisk **"Select"**.
{{< figure src="effect.jpg" caption="Rys. 1 – Silent Aftershock." class="blog-post-section-img" target="_blank" >}}  
1. W kolejnym oknie uzupełnij następujące pola:
	1. **Backdrop track (required)** - pierwszy utwór, który będzie odgrywany w tle. Zwykle jakiś wesoły kawałek.
	1. **Trigger track (required)** - efekt dźwiękowy, po którym nastąpi cisza np. dźwięk wystrzałów z broni palnej.
	1. **After event 1 (required)** - główny utwór, który zostanie odegrany po ciszy. Zazwyczaj jest to muzyka do akcji.
	1. **Silence (seconds)** - ustaw długość ciszy w sekundach.
	1. **After event 2** - kolejny utwór (opcjonalnie), który zostanie odegrany po ciszy. Mogą to być efekty dźwiękowe np. krzyki tłumu.
	1. **After event 3** - kolejny utwór (opcjonalnie), który zostanie odegrany po ciszy.
1. (opcjonalnie) Jeśli nie masz odpowiednich utworów, kliknij na przycisk **Use Samples** i wybierz z listy jeden z przykładów. Powyższe pola zostaną automatycznie wypełnione utworami dołączonymi do programu.
1. Kliknij przycisk **"Create"**.
1. Zostaniesz przeniesiony do widoku kompozycji. Powinien on wyglądać następująco:
{{< figure src="ready.jpg" link="ready.jpg" caption="Rys. 2 – Efekt w widoku kompozycji." class="blog-post-section-img" target="_blank" >}}  
1. Teraz wystarczy wywołać zdarzenie **"Silent Aftershock #1 - Play Backdrop"** poprzez naciśnięcie przycisku **"Trigger"**. Utwór tła rozpocznie odgrywanie.
1. W odpowiednim momencie wywołaj drugie zdarzenie **"Silent Aftershock #1 - Trigger Aftershock"**. Odegrany zostanie efekt wystrzałów, a po nim nastąpi cisza...
1. Po krótkiej ciszy odegrają się wszystkie pozostałę utwory np. krzyki tłumu oraz muzyka.
1. A tak wygląda to w edytorze:
{{< figure src="editor.jpg" link="editor.jpg" caption="Rys. 3 – Efekt w widoku edytora." class="blog-post-section-img" target="_blank" >}}  
1. Za pomocą edytora możesz dopasować efekt do swoich upodobań. Spróbuj poeksperymentować!

## Chcesz wypróbować tę nową sztuczkę?

Opanuj sztukę emocjonalnego uderzenia i wykorzystaj ją podczas następnej sesji – bo czasem **najpotężniejsza ścieżka dźwiękowa to cisza.**