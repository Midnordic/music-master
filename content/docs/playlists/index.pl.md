---
title: "Listy odtwarzania"
description: "Tworzenie i wypełnianie list odtwarzania."
weight: 70
---
Listy odtwarzania (ang. *playlists*) służą do kategoryzowania elementów (utworów, wyzwalaczy) wedle potrzeb użytkownika. 

Każda nowa kompozycja zawiera co najmniej jedną listę odtwarzania, do której można dodawać elementy.

## Tworzenie nowej listy {#new-list}

Aby stworzyć nową listę odtwarzania, należy kliknąć na ikonę plusa, znajdującego się z prawej strony ostatniej listy.

{{< figure src="add_playlist_button.jpg" caption="Rys. 1 - Przycisk dodania nowej playlisty." class="docs-img" >}}

Zostanie utworzona nowa lista z domyślną nazwą. 

## Zmiana nazwy

Aby zmienić nazwę, należy kliknąć na ikonę wielokropka i z rozwijanego menu wybrać "Rename playlist", a następnie podać nazwę nowej playlisty. 

{{< figure src="rename_playlist.jpg" caption="Rys. 2 - Zmiana nazwy listy." class="docs-img" >}}

**UWAGA:** nazwy list muszą być unikatowe, tzn. nie mogą się powtarzać.

## Usuwanie

Aby usunąć listę odtwarzania, należy kliknąć na ikonę wielokropka i z rozwijanego menu wybrać "Delete playlist". Lista zostanie usunięta.

{{< figure src="delete_playlist.jpg" caption="Rys. 3 - Usuwanie listy." class="docs-img" >}}

## Kopiowanie (duplikowanie)

Można skopiować listę odtwarzania ze wszystkimi jej elementami. Aby to zrobić, należy kliknąć na ikonę wielokropka i z rozwijanego menu wybrać "Duplicate playlist". Lista zostanie skopiowana, a jej nazwa będzie mieć przyrostek "(copy)". 

Można usunąć przyrostek zmieniając nazwę listy.

{{< figure src="duplicate_playlist.jpg" caption="Rys. 4 - Kopiowanie listy." class="docs-img" >}}

## Dodawanie elementów

Elementy można przenosić na listę odtwarzania z widoku Kompozycji. Należy wybrać widok kompozycji z menu bocznego.

Następnie, aby przenieść element z kompozycji do listy odtwarzania, należy kliknąć na niego i przeciągnąć go na listę odtwarzania po prawej stronie okna.

Można również zaznaczyć kilka elementów, poprzez kliknięcie na pole wyboru z lewej strony elementu, oraz przenieść je wszystkie razem na listę. 

Kliknięcie na ikonę "zaznacz / odznacz wszystko" pozwala na szybkie zaznaczenie lub odznaczenie wszystkich elementów w kompozycji.

{{< figure src="adding_to_playlist.jpg" link="adding_to_playlist.jpg" target="_blank" caption="Rys. 5 - Dodawanie elementów do listy." class="docs-img" >}}

## Usuwanie elementów

Aby usunąć element z listy, należy kliknąć ikonę pioruna "więcej opcji", a następnie z rozwijanego menu wybrać "Remove".

Spowoduje to usunięcie elementu tylko z danej listy. Jeśli ten element był w innych listach, ciągle w nich pozostanie. 

{{< figure src="removing_from_playlist.jpg" link="removing_from_playlist.jpg" target="_blank" caption="Rys. 6 - Usuwanie elementu z listy." class="docs-img" >}}

## Zmienianie kolejności elementów

Elementy na liście można ustawiać w dowolnej kolejności.

Aby to zrobić, należy kliknąć na ikonę "chwytacza" z lewej strony elementu, przeciągnąć element na inną pozycję i puścić klawisz myszy. Element zostanie przeniesiony.

{{< figure src="reorder_elements.jpg" caption="Rys. 7 - Zmiana kolejności elementów." class="docs-img" >}}

# Masz pytania?

{{< docs-contact >}}