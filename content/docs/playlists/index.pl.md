---
title: "Listy odtwarzania"
icon: "🎶"
description: "Tworzenie i wypełnianie list odtwarzania."
weight: 70
---
Listy odtwarzania (ang. *playlists*) służą do kategoryzowania elementów (utworów, zdarzeń) wedle potrzeb użytkownika. 

Każda nowa kompozycja zawiera co najmniej dwie listy odtwarzania, do których można dodawać elementy: liste główną oraz listę przeznaczoną na efekty dźwiękowe.

## Rodzaje list odtwarzania {#kinds}

Są dwa rodzaje list odtwarzania:
- główna (znajdująca się w górnej części ekranu)
- do efektów dźwiękowych (w dolnej części ekranu)

{{< figure src="composition_view.jpg" link="composition_view.jpg" target="_blank" caption="Rys. 1 - Dwa rodzaje list odtwarzania." class="docs-img" >}}

### Lista główna

Lista główna została stworzona z myślą o przetrzymywaniu w niej piosenek, które mają być odtwarzane w danej kolejności.

Odtwarzanie utworów z głównej listy działa w taki sam sposób, jak przy innych odtwarzaczach muzyki:
- tylko jeden utwór z głównej listy może być odtwarzany w tym samym czasie
- utwory odtwarzają się jeden po drugim
- można włączyć zapętlanie listy (repeat)
- można włączyć losową kolejność utworów (shuffle)
- można wyłączyć automatyczne przechodzenie do kolejnego utworu (auto-advance)

Aby odtworzyć utwór z listy, należy kliknąć przycisk "Play" znajdujący się po jego prawej stronie na liście odtwarzania.

### Lista efektów dźwiękowych

Lista efektów dźwiękowych zostałą stworzona z myślą o szybkim odtwarzaniu krótkich efektów dźwiękowych. 

Po dodaniu utworu lub zdarzenia do listy, przybiera on formę przycisku z symbolem. Symbol można wybrać z listy dostępnych symboli.

Odtwarzanie utworów z tej listy działa nieco inaczej:
- można odtworzyć dowolną ilość utworów w tym samym czasie
- utwory są odtwarzane tylko po kliknięciu na przycisk

Aby odtworzyć utwór z listy, należy kliknąć na odpowiadający mu przycisk.

## Tworzenie nowej listy {#new-list}

Aby stworzyć nową listę odtwarzania (dowolnego rodzaju), należy kliknąć na ikonę plusa, znajdującą się po prawej stronie zakładki z ostatnią listą.

{{< figure src="add_playlist_button.jpg" caption="Rys. 2 - Przycisk dodania nowej playlisty." class="docs-img" >}}

Zostanie utworzona nowa lista z domyślną nazwą. 

## Zmiana nazwy

Aby zmienić nazwę, należy kliknąć na ikonę wielokropka i z rozwijanego menu wybrać "Rename playlist", a następnie podać nazwę nowej playlisty. 

{{< figure src="rename_playlist.jpg" caption="Rys. 3 - Zmiana nazwy listy." class="docs-img" >}}

**UWAGA:** nazwy list muszą być unikatowe, tzn. nie mogą się powtarzać.

## Usuwanie

Aby usunąć listę odtwarzania, należy kliknąć na ikonę wielokropka i z rozwijanego menu wybrać "Delete playlist". Lista zostanie usunięta.

{{< figure src="delete_playlist.jpg" caption="Rys. 4 - Usuwanie listy." class="docs-img" >}}

## Kopiowanie (duplikowanie)

Można skopiować listę odtwarzania ze wszystkimi jej elementami. Aby to zrobić, należy kliknąć na ikonę wielokropka i z rozwijanego menu wybrać "Duplicate playlist". Lista zostanie skopiowana, a jej nazwa będzie mieć na końcu słowo "(copy)". 

Można je usunąć zmieniając nazwę listy.

{{< figure src="duplicate_playlist.jpg" caption="Rys. 5 - Kopiowanie listy." class="docs-img" >}}

## Dodawanie elementów

Elementy można przenosić na listę odtwarzania z widoku Kompozycji. Należy wybrać widok kompozycji z menu bocznego.

Następnie, aby przenieść element z kompozycji do listy odtwarzania, należy kliknąć na niego i przeciągnąć go na listę odtwarzania po prawej stronie okna.

Można również zaznaczyć kilka elementów, poprzez kliknięcie na pole wyboru z lewej strony elementu, a potem przenieść je wszystkie razem na listę. 

Kliknięcie na ikonę "zaznacz / odznacz wszystko" pozwala na szybkie zaznaczenie lub odznaczenie wszystkich elementów w kompozycji.

{{< figure src="adding_to_playlist.jpg" link="adding_to_playlist.jpg" target="_blank" caption="Rys. 6 - Dodawanie elementów do listy." class="docs-img" >}}

## Usuwanie elementów

Aby usunąć element z listy, należy kliknąć ikonę pioruna "więcej opcji", a następnie z rozwijanego menu wybrać "Remove".

Spowoduje to usunięcie elementu tylko z danej listy. Jeśli ten element był w innych listach, ciągle w nich pozostanie. 

{{< figure src="removing_from_playlist.jpg" link="removing_from_playlist.jpg" target="_blank" caption="Rys. 7 - Usuwanie elementu z listy." class="docs-img" >}}

## Zmienianie kolejności elementów

Elementy na liście można ustawiać w dowolnej kolejności.

Aby to zrobić, należy kliknąć na ikonę "chwytacza" z lewej strony elementu, przeciągnąć element na inną pozycję i puścić klawisz myszy. Element zostanie przeniesiony.

{{< figure src="reorder_elements.jpg" caption="Rys. 8 - Zmiana kolejności elementów." class="docs-img" >}}

# Masz pytania?

{{< docs-contact >}}