---
title: "Techniki filmowe"
icon: "🎬"
description: "Stosuj techniki muzyczne wprost ze swoich ulubionych filmów."
weight: 41
---
Music Master umożliwia używanie technik filmowych, o których piszemy na **[blogu](blog/)**. Pozwalają one wyzwolić drzemiące w graczach emocje i podkręcić dramatyczny efekt danej sceny.

Aby w prosty sposób użyć danej techniki filmowej, wystarczy uruchomić okno **asystenta technik filmowych**.

## Asystent technik filmowych {#window}

Aby otworzyć okno asystenta technik filmowych, należy z głównego menu wybrać **"Create Cinematiques..."**.
 
{{< figure src="menu.jpg" link="menu.jpg" caption="Rys. 1 - Pozycja w głównym menu." class="docs-img" >}}

Pojawi się **okienko asystenta** z listą technik filmowych do wyboru.

{{< figure src="window.jpg" link="window.jpg" caption="Rys. 2 - Okno asystenta." class="docs-img" >}}

Aby przeczytać więcej o danej technice, wystarczy kliknąć w **link "READ MORE"**. Zostanie otworzone okno przeglądarki, ze stroną bloga opisującą daną technikę.

Aby wybrać technikę i przejść dalej, należy kliknąć w **przycisk "Select"**.

## Wypełnianie parametrów {#params}

Pojawi się okno, w którym należy wypełnić potrzebne parametry. Każda technika ma inny zestaw parametrów.

{{< figure src="details.jpg" link="details.jpg" caption="Rys. 3 - Okno z parametrami." class="docs-img" >}}

Parametry oznaczone jako **(required)** są wymagane i nie mogą pozostać puste.

Aby wybrać utwór i przypisać go do parametru, można wybrać go z listy lub kliknąć na ikonę katalogu i wybrać plik z dysku.

Gdy wszystkie potrzebne parametry zostaną ustawione, będzie można nacisnąć **przycisk "Create"** i dodać technikę do kompozycji.

## Używanie przykładów {#samples}

Jeśli chcemy tylko sprawdzić, jak działa i brzmi dana technika, możemy skorzystać z gotowych przykładów.

Aby to zrobić, należy nacisnąć **przycisk "Use samples..."**. Pojawi się podręczne menu, z którego możemy wybrać jeden z kilku przykładów. Każda technika ma co najmniej jeden gotowy przykład. 

{{< figure src="sample_button.jpg" link="sample_button.jpg" caption="Rys. 4 - Przycisk z przykładami." class="docs-img" >}}

Po wybraniu przykładu wszystkie parametry zostaną uzupełnione automatycznie. Wystarczy kliknąć przycisk "Create", aby dodać technikę do kompozycji.

## Używanie techniki z list odtwarzania {#using}

Jeśli pole wyboru **"Add to active playlist"** jest zaznaczone, utworzona technika zostanie automatycznie dodana do ostatnio widocznych list odtwarzania. W przeciwnym razie należy to zrobić ręcznie, poprzez przeciągnięcie nowo dodanych encji z widoku kompozycji.

Poniżej przykład użycia techniki "Slowmo" i dodania jej do list odtwarzania, zarówno do głównej listy jak i do listy efektów dźwiękowych.

{{< figure src="created.jpg" link="created.jpg" caption="Rys. 5 - Technika gotowa do użycia." class="docs-img" >}}

Techniki filmowe automatycznie ustawiają następujące rzeczy:
- dodają niezbędne elementy do kompozycji (utwory, zdarzenia, itp.).
- tworzą połączenia w edytorze (żebyś ty nie musiał).
- tworzą zdarzenia lub miksy, których można wygodnie używać jednym kliknięciem.
- dodają potrzebne rzeczy do list odtwarzania.

Aby użyć danej techniki, należy albo **wyzwolić zdarzenia**, albo odtworzyć **miks**. Zdarzenia wyzwala się przyciskiem **"Trigger"**, a miksy uruchamia się tak samo jak zwykłe utwory. 

Każde zdarzenie i miks mają odpowiednie nazwy, aby można było rozpoznać ich funkcję.

## Dalsze kroki

Techniki filmowe automatycznie ustawiają wiele rzeczy w edytorze. W dowolnej chwili można przełączyć się na widok edytora i zobaczyć, jak dana technika została w nim skomponowana.

Na ich przykładzie można zrozumieć działanie edytora i tworzyć własne techniki. Ogranicza nas tylko nasza wyobraźnia!... I drobne ograniczenia techniczne 😉.

# Masz pytania?

{{< docs-contact >}}