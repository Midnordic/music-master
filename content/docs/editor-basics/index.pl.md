---
title: "Podstawy edytora"
icon: "🔗"
description: "Naucz się używać edytora, aby tworzyć płynne przejścia i automatyzacje."
weight: 40
---

**Edytor jest sercem Music Mastera.** 

O ile podstawowych funkcji można używać całkowicie z jego pominięciem, to należy zapoznać się z edytorem, aby w pełni skorzystać z zaawansowanych możliwości aplikacji.

Wszystkie wpisy na **[blogu](blog/)** opierają się właśnie na odpowiednim użyciu edytora.

## Widok edytora

Aby włączyć widok edytora, należy kilknąć w **ikonę edytora** z bocznego menu.

{{< figure src="editor_icon.png" caption="Rys. 1 - Ikona edytora." class="docs-img-icon" >}}

Edytor można sobie wyobrazić jako kawałek "płótna", na które będziemy dodawać poszczególne elementy kompozycji i łączyć je ze sobą. Jeśli kompozycja jest pusta, to edytor nie zawiera żadnych elementów.

{{< figure src="editor_view.jpg" link="editor_view.jpg" target="_blank" caption="Rys. 2 - Widok edytora." class="docs-img" >}}

Przy górnej krawędzi edytora widoczne jest **górne menu**.

{{< figure src="editor_menu.jpg" caption="Rys. 3 - Górne menu edytora." class="docs-img" >}}

Za pomocą górnego menu można (w kolejności):
- zmiejszać przybliżenie
- resetować przybliżenie do 100%
- zwiększać przybliżenie
- włączać / wyłączać mini-mapę (pokazującą się w prawym dolnym rogu)
- ustawić wybrane elementy pionowo

Przybliżać i oddalać widok można również za pomocą przewijania rolki myszki, lub "rozszerzania" widoku dwoma palcami na urządzeniach mobilnych.

## Dodawanie elementów

Dodawanie elementów odbywa się poprzez menu podręczne. Aby wywołać menu podręczne należy:
- komputery: przycisnąć prawym klawiszem myszy w wolne miejsce na edytorze.
- tablety: doktnąć wolne miejsce na edytorze i przytrzymać przez chwilę.

{{< figure src="popup_menu.jpg" caption="Rys. 4 - Menu podręczne." class="docs-img" >}}

Z menu podręcznego należy wybrać element, który chce się dodać do edytora. 

Element zostanie dodany w miejscu wywołania menu, ale z łatwością można go przenieść w inne miejsce.

## Dodawanie utworów

Aby dodać utwór (lub cały katalog) należy z menu podręcznego wybrać "Add Track(s)" / "Add Folder...". 

Pojawi się okno wyboru plików, z którego należy wybrać pliki (lub katalogi), które chcemy dodać do edytora. Po zatwierdzeniu utwory zostaną przetworzone i dodane do widoku obok siebie.

{{< figure src="tracks_added.jpg" caption="Rys. 5 - Utwory dodane do edytora." class="docs-img" >}}

## Zaznaczanie i przesuwanie elementów

Aby przesunąć element w edytorze, należy najpierw go wybrać klikając na nim. Górna belka elementu zmieni kolor na jaśniejszy.

{{< figure src="selected_element.jpg" caption="Rys. 6 - Zaznaczony element (z lewej) i odznaczony (z prawej)." class="docs-img" >}}

Taki element można dowolnie przesuwać po całym płótnie edytora. Wystarczy zaznaczyć go lewym klawiszem myszki, przesunąć myszkę w dowolne miejsce razem z elementem, a następnie puścić klawisz myszki.

## Tworzenie połączeń

Każdy element na edytorze posiada tzw. **węzły**, które można łączyć z innymi węzłami. Połączenia te umożliwiają automatyzacje wielu procesów zachodzących podczas odgrywania utworów. Więcej na temat automatyzacji można przeczytać [tutaj](/docs/events). Teraz zajmiemy się prostą czynnością łączenia dwóch węzłów razem.

Aby **utworzyć połączenie** pomiędzy dwoma węzłami, należy kliknąć na pierwszy węzeł (duża kropka) i trzymając klawisz myszki przesunąć go do drugiego węzła w innym elemencie, a następnie puścić klawisz myszki. Spowoduje to utworzenie połączenia pomiędzy tymi dwoma węzłami. 

{{< figure src="connections.jpg" caption="Rys. 7 - Połączenie pomiędzy dwoma utworami." class="docs-img" >}}

Aby **zerwać połączenie**, najprościej kliknąć na prawy węzeł połączenia, odsunąc go nieco od węzła i puścić klawisz myszki.

## Dalsze kroki

Ten artykuł omawia jedynie jak poruszać się po edytorze i pracować z jego elementami. Aby nauczyć się używać poszczególnych elementów edytora, przejdź do kolejnych artykułów.

# Masz pytania?

{{< docs-contact >}}